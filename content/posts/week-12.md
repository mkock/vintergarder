---
title: "Uge 12: TMG-undervisning"
date: 2002-02-24T12:00:00+02:00
draft: false
weight: 12
---

{{< figure src="/images/0301.jpg" title="TMG aka. Browning M2" >}}

Min første uge som garder. Aktivitetsoversigten, som vi får for en uge af gangen, gav os fri klokken 17:15 hver dag! Hele ugen gik med at modtage undervisning i TMG - ganske kedeligt i længden, da det meste af tiden gik med at slæbe rundt på lortet (sådan et TMG er sindssygt tungt!) eller skille det ad og samle det igen.

Det var meningen, at vi skulle have prøvet at skyde med løst, men det blev der ikke noget af alligevel. Vi får dog lov til at prøve det en anden gang. Alt i alt var det en stille og rolig uge med tilpas mængder pauser - endelig havde man tid til at børste tænder om morgenen og indtage sin frokost uden at skæve til klokken hvert andet øjeblik. Vi må håbe, at det fortsætter på denne måde.
