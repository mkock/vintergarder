---
title: "Om Den Kongelige Livgarde"
date: 2018-08-19T11:25:08+02:00
draft: false
---

Den Kongelige Livgarde blev oprettet på kong Frederik III's befaling den
30. juni 1658. 

Allerede fra starten blev Livgarden sammensat af mandskab fra alle egne 
under den danske krone - en tradition, der stadig lever, idet Livgardens 
værnepligtige udskrives fra hele landet.

Dette er en naturlig følge af regimentets opgave som vagt for landets øverste,
i dag Hendes Majestæt Dronning Margrethe II.

Udover tjenesten som kongelig vagtstyrke har Livgarden gennem århundreder 
deltaget i de krige, Danmark har været involveret i.

Første gang regimentet var i kamp, var da svenskerne havde brudt freden og var
gået i land i Korsør, den 8. august 1658. Derefter deltog livgarden i samtlige
danske krige og et par udenlandske:

- 1658-59 – Anden Karl Gustav-krig
- 1675-79 – Skånske Krig
- 1688-97 – Den Pfalziske Arvefølgekrig (en bataljon i engelsk-nederlandsk tjeneste i Irland og Flandern)
- 1701-13 – Den spanske arvefølgekrig (en bataljon i engelsk tjeneste i Flandern og Sydtyskland (Blenheim))
- 1709-1720 – Store Nordiske Krig
- 1807-14 – Napoleonskrigene (København)
- 1848-50 – 1. Slesvigske Krig
- 1864 – 2. Slesvigske Krig
- 1940 – Kampen ved Amalienborg
- 1943 – Kampen ved Livgardens Kaserne, Jægersborg Kaserne og Sorgenfri Slot

I nyere tid har Livgarden også været et af de regimenter i Hæren, som udsender
personel til internationale operationer. Personel fra Livgarden har været
udsendt til:

- Cypern
- Kroatien
- Bosnien
- Kosovo
- Eritrea
- Afghanistan
- Irak

I juni 2008 fejrede Den kongelige Livgarde sit 350 års jubilæum.
