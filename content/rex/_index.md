---
title: "REX-turen"
date: 2020-03-28T18:00:18+01:00
draft: false
---

Perioden som rekrut afsluttes med en rekruttur, som i Livgarden hedder REX-turen. Det siges, at REX-turen er den skrappeste af alle rekrutturene i Danmark, så imens at alle regimenterne har en afsluttende rekruttur, så skiller Livgardens sig ud fra de andre ved at være den hårdeste.

Navnet kommer af at man skal gøre sig fortjent til at gå med dronningens navnetræk, REX, på skuldrene.

{{< figure src="/images/graphics/rex.jpg" title="REX-mærket" >}}

På REX-mærket ovenfor kan man se tre bogstaver, et M, et 2-tal og et R. De står for Margrethe den II Rex (Regina), der er den siddende regent.

REX-turen arrangeres således, at den finder sted i den sidste fase af den tre måneder lange rekruttid, og varer en hel uge, mandag til fredag. Det er hele indkaldelsesholdet der er afsted på én gang, så det er en kæmpe logistisk øvelse for forsvaret at afholde, men for den enkelte gennemgår man hele forløbet sammen med sit hold, sin deling og sit regiment. Hvis man ikke har lært sine holdkammerater godt at kende, så er muligheden der i hvert fald nu.

Jeg var selv på REX-tur i uge 11 af min værnepligt, og har selvfølgelig beskrevet hele forløbet i min dagbog, hvor jeg har delt mit indtryk af livet som garder i sin helhed. Hvis du ikke ønsker at starte helt fra begyndelsen, er her et direkte link: [min REX-tur i Livgarden](/posts/week-11)